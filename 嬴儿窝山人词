          蝶恋花
翠柳红莺南粤树。轻巧霓裳，舞罢红尘幕。苦忆觅寻归去路，奈何乡外纷纷雾。
秋尽冬来伤日暮。去岁何堪，回首难停步。愁怨也深无处诉，青春总被浮名误。
        昨日傍晚，见吾友浊世君填得蝶恋花江湖叹词一首，时兴起依韵，聊解近日苦闷，也求赋得半点情。

          青玉案 除夕（步贺方回韵）
幽幽九里香樟路。寄语罢，飞鸿去。烂漫灯花何以度？五羊桂艳，斗蝶频舞，话早春知处。
美人对镜伤迟暮，默语寻常悦心句。过往痴情空自许。客居南粤，遍读词赋，独忆潇湘雨。
                 癸巳蛇年除夕夜，无以归乡，感而有词。

         鹧鹄天
质朴戎装盛妙妍，斯年犹俊握铁拳。将军百战和平立，战士深眠未凯旋。
一甲子，几经年。如今狮醒顾前川。旧江旧水音容故，江左白头迎汝还。
                  昨闻六十年前抗美援朝埋骨他国的战士遗骸得以归国，以词纪念之。甲午马年二月二十八。

        沁园春 贺复兴诗社
千载离骚，万代风流，至此未央。忆诗经风雅，建安劲骨，晋玄清淡，南北仓皇。隋短江山，却开先气，唐盛千家诗辟疆。浮华尽，李杜诗渐起，一片苍茫。
堂堂两宋方昌，外夷肆侵华威重殇。叹燕云未复，汴京失守，靖康二耻，崖海刚锵。明兴科文，清承其制，诗道八百年不彰。斯人故，我辈声又响，待见强光。

        钗头凤
春风懒，花开缓。迟觉日暮相思短。清宵半，西江畔。凝眉不展，低声语乱。叹，叹，叹。
红油伞，绫罗缎。流年梦醒消息断。齐眉案，深情唤。舒云不卷，痴心未烂。漫，漫，漫。
             前天应某人底稿泡制的钗头凤，从未填过如此怨念的词，妥妥的为赋新词强说愁，但是也算自得其乐，独乐乐不如众乐乐。

        西江月 紫阳洞宾墟
往日鸿图妙策。而今困守残章。一江碧水洗铅霜。道尽冬菊未谢。
又见庭林旧雀。飞离古巷新窗。星移物换几曾伤。雾隐清风水月。
             向晚迟行旧道，雨停春风拂面，惬意得西江月一首，聊以为乐。

         清平乐  和韵友小洲
相思不过，欲点窗纱破。琐絮无言人未卧，却苦蒹葭暗锁。
相识咫尺天涯，形同陌路繁华。似是心扉渐痛，谁怜细雨斜沙。

         八声甘州 年初三游洪秀全故居
论枭雄乱世起风云，个中有秀全。剑锋麾金陵，震惊华夏，九五齐天。昏似陈吴李闯，霸业几经悬？振臂徒呼唤，别种残年。
遗迹风霜依旧，旅人说几许？无语残砖。念金戈铁马，意气洒幽燕。但从来、是非成败，只在人、挥笔春秋传。堂前燕，倦了王谢，也顾桑田。

       水龙吟 步韵滕国用武侯事
盛名不恃文章，鞠躬尽瘁空人后。他年管乐，茅庐三顾，纶巾独秀。千里帷幄，锦囊妙计，遂成名就。笑东南诸子，东风一炬，周郎嫉，孟德走。
千古难堪回首，蜀祠中，金身斜垢。托孤白帝，君臣相顾，无言执手。孑战祁山，陨星五丈，九州如昼。叹江山故土，人杰先后，功心依旧。